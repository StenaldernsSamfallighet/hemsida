---
author: stenaldern.com
date: "2011-12-08T18:31:54+00:00"
guid: http://www.stenaldern.com/?page_id=31
title: Gårdsarbete
url: /gardsarbete/

---
Att vara medlem i en samfällighet innebär både rättigheter och skyldigheter. Alla har rättighet att disponera samfällighetens egendom och den service som samfälligheten erbjuder. Det innebär samtidigt en skyldighet att förvalta samfällighetens egendom samt att betala sin del av de driftkostnader som uppstår i samfälligheten.

Ansvaret för den dagliga tillsynen och skötseln är delegerat till gårdsförmännen/-kvinnorna, i regel två i varje gata.

## Gårdsförmän

Gårdsförmännen utgörs av två hushåll per gård. De leder arbetet för gårdsskötseln. Varje år utses nya gårdsförmän. Det är turordning efter husnummer som gäller.

## **Gårdsstädning**

Gårdsstädning/skötsel är vanligtvis två gånger per år, en gång på våren och en gång på hösten. Varje hushåll har sitt ansvarsområde och de som inte kan närvara på själva ”Gårdsstädningsdagen” bör ha utfört sin del av skötseln innan gårds-städningsdagen. Under gårdsstädningsdagen utförs även gemensamma underhålls-arbeten som t.ex. målning, mindre reparationer, plantering mm. Det är därför viktigt att alla är närvarande och inte bara sköter ”sin lott”.

## **Gemensamhetsförråd**

Samfälligheten har ett förråd i ett av garagen på gård 3. Här förvaras material och redskap för skötseln av de gemensamma anläggningarna.

Nycklar till förrådet finns hos en styrelsemedlem per gård.
