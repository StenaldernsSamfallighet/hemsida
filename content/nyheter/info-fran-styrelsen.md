---
author: stenaldern.com
category:
  - styrelsen-informerar
date: "2022-11-13T20:07:30+00:00"
tag:
  - styrelsen-informerar
title: Info från styrelsen
url: /nyheter/info-fran-styrelsen/

---
Nu är det dags att byta ljuskällor i alla stolpar på området, det kommer att göras den 21-22 november. Eftersom att vi räknar med fortsatt höga elpriser så har vi valt att sätta in LED-lampor istället för att sätta i de kvicksilverlampor som finns sedan tidigare. Även om det tillkommer en kostnad för att köpa in LED-lamporna så innebär den lägre energianvändningen att vi sparar pengar på att sätta LED-lampor. Samtidigt kommer vi även att felsöka de två stolpar på gård 2 och 3 som inte fungerar.

Under hösten har styrelsen gett arborist John Berger-Grönros i uppdrag, allt enligt beslut på senaste årsmöte, att upprätta en inventering av alla gemensamma rabatter och övrig växtlighet. Som resultat har han lämnat förslag på kommande initiala åtgärder, samt åtgärder i fortvarighet. I de initiala åtgärderna som redan har utförts, ingår beskärning av två oxlar vid de norra gavlarna på garagelängorna på gård 3. I närtid kommer också alla klotlönnar inom området att beskäras efter rekommendation från arboristen. Genom att göra en beskärning nu underlättas framtida underhåll av klotlönnarna. Övriga åtgärder kommer att presenteras inför årsmötet i april 2023, och där beslutas.
