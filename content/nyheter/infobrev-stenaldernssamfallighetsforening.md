---
author: stenaldern.com
category:
  - styrelsen-informerar
date: "2023-12-22T18:03:05+00:00"
guid: https://www.stenaldern.com/?p=1394
title: Infobrev Stenåldernssamfällighetsförening
url: /infobrev-stenaldernssamfallighetsforening/

---
  
**Gårdsunderhåll**  
Berger-Grönros som vi anlitat för underhållet av de gemensamma planteringarna  
och grönytorna har kommit igång med arbetet under året men har fått skjuta en del  
arbete till nästa år pga snön som kom. Han är anlitad för våra träd, planteringar och  
grönytor vilket betyder att varje gård fortfarande behöver ta ansvar för  
plattläggningar, soprum, hålla rent vid asfaltkanter osv.

**Taktvätt och behandling**  
Taktvätten är skjuten på tills våren för att den inte skulle störa installationerna av  
laddpunkterna och grävningen. Mer info kommer när det närmar sig.

**Avfallshämtningen – byte av kärl 29:e december**  
Insamlingsansvaret för förpackningar har gått över till kommunen. Kärlen från  
Ragn-Sells kommer att bytas ut och vi får kärl från Lunds Renhållning. Bytet av kärl  
sker den 29:e dec. Berörda kärl är metall, färgat och ofärgat glas, papp- samt  
plastförpackningar. Lunds Renhållning hämtar redan tidningspapper, rest- och  
matavfall. Där det idag bara finns ett kärl för plast har vi beställt så att det placeras  
ut två kärl då det ofta blir överfullt. Kostnaden för hämtningen kommer att minska  
något i samband med bytet. Nya hämtningsdagar är:  
Pappförpackningar – varje onsdag  
Plastförpackningar – varje måndag  
Metallförpackningar – varannan onsdag  
Färgat glas – varannan måndag  
Ofärgat glas – varannan onsdag

**Motioner**  
Till årsmötet har alla i samfälligheten möjlighet att inkomma med motioner.  
Eventuell motion som man vill få med på årsmötet, som normalt hålls i slutet på  
april (datum ej bestämt än), skall vara styrelsen till handa senast siste februari och  
skickas med fördel till styrelsen@stenaldern.com.

**Laddpunkterna**  
Laddpunktsprojektet går nu mot sitt slut. Alla garage har fått sina laddpunkter  
installerade och driftsatta. All asfalt är återställd och en sista justering av  
plattläggningen kommer att göras (om den inte redan är gjord när detta delas ut). I  
början av nästa år kommer vi att göra en elbesiktning av installationerna. Kostnad  
för flytt av laddbox faktureras av samfälligheten efter årsskiftet.  
Efter att vi enhälligt beslutade om att göra investeringen kom Kraftringen med  
underentreprenörer snabbt igång med projektet och det är väldigt roligt att vi fått  
allt klart före julen!  
Det har tillkommit oförutsedda kostnader i projektet med ca 70 000 kr, dvs 5% av  
den totala summan för projektet vilket är under de 10 % som beviljades mandat för  
på extrastämman. I sammanhanget ett bra utfall. De ökade kostnaderna beror på:

- Ändrad dragning av elmatning på gård 4 efter att föranmälan gjordes till  
Kraftringen Nät och vi fick definitivt besked på var vi kunde ansluta.
- Justerad dragning på gård 2 för att minska risk för sättning i plattläggning.
- Ändring av elskåp på gård 4 för att kunna ha lägre säkringsstorlek och  
därmed få en lägre löpande kostnad.  
Vill man aktivera sin laddpunkt gör man det genom att beställla laddkort från  
Eways (www.eways.se). Det behövs ingen särskild kod. När man fått sitt kort  
blippar man det på laddboxen och då aktiveras den. Har man redan ett offentligt  
laddkort från Eways så kan man använda det. Debitering av laddningen kommer att  
ske från Eways. Laddpriset är satt till 3 kr/kWh tillsvidare eftersom det är svårt att  
förutspå elpriset nu. Efter att utgången av 2024 görs en avräkning och eventuellt  
överskott eller underskott får krediteras eller debiteras de som laddat i förhållande  
till laddad mängd.  
Allt har löpt på väldigt smidigt och vi vill tacka alla för ett gott samarbete under  
vägens gång!

God jul och gott nytt år!  
Hälsningar  
Styrelsen Stenålderns Samfällighetsförening
