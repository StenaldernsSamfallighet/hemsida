---
author: stenaldern.com
category:
  - styrelsen-informerar
date: "2017-11-05T17:37:29+00:00"
title: Grannsamverkan - inbrott på vårt område
url: /nyheter/grannsamverkan-inbrott-pa-vart-omrade/

---
Nu är det högsäsong för bostadsinbrotten. Fredag kväll hade vi inbrott i ett av husen på Stenåldersvägen. Tjuvarna bröt upp ett fönster på framsidan och lade beslag på värdeföremål och tog dessutom nycklar till huset och en bil.

Några tips. Inget nytt, men ändå något att tänka på:
 Tjuvarna trivs när det är mörkt i villakvarteren.
Signalera inte att ni inte är hemma genom att dra ner alla persiennerna.
Tänd lite belysning med en eller flera timers.
Ha en radio, musikanläggning eller TV igång på hyfsat hög volym.
Städa inte tomten för noga, låt lite verktyg och/eller leksaker ligga framme.
Duka frukostbordet och lägg en uppslagen tidning på bordet.
Skaffa larm om ni inte redan har det, gärna med utomhussirén.
Se till att tomten är upplyst från att det börjar skymma. Montera rörelsevakter till vissa armaturer.
Tala inte om på sociala medier att ni åker bort.
Sist men inte minst: Ni som är hemma, var uppmärksamma. Om ni ser någon som inte hör hemma på området, fråga vederbörande om han/hon söker något speciellt.
Tveka inte att ringa polisen, och då är det 112 som gäller vid pågående brott. I övriga fall gäller 114 14.

Monica Mårtensson
