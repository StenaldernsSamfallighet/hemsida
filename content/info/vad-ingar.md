---
author: stenaldern.com
date: "2011-12-07T20:38:53+00:00"
guid: http://www.stenaldern.com/?page_id=11
title: Vad ingår
url: /startsida/vad-ingar/

---
Samfälligheten ägs gemensamt av fastighetsägarna i kvarteren Stenåldern och Fornforskaren. Eftersom det finns sammanlagt 84 hus inom området äger varje fastighet i princip 1/84 av samfällighetens tillgångar, vilka också ingår i taxeringsvärdet på varje enskild fastighet. Se [karta](/?page_id=134 "Karta").

Samfälligheten äger i princip allt som inte ingår i de enskilda fastigheterna, dock med vissa inskränkningar som framgår av texten.

### Grönytor, planteringar, gator, gång- och cykelvägar och parkeringsplatser.

Frånsett vinterväghållningen är det de boende själv som sköter underhållet inom området. Några gånger om året träffas alla och lukar ogräs, oljar lekredskap osv. Det är gårdsföreståndarna som tar initiativet till gårdsmöten och skötseldagarna och gör upp ett förslag till arbetsfördelning. Det finns pengar avsatta i budgeten om t.ex. växter behöver bytas ut eller kompletteras. För att ta del av pengarna lämnas förslag till styrelsen på vem som är ansvarig, kostnad och skiss på vad som skall åtgärdas. Inköp av färg, olja, penslar o.s.v. samordnas av gårdsföreståndarna i samråd med styrelsen. Det är bra om var och en som upptäcker saker som behöver åtgärdas kontaktar någon i styrelsen

### Garagelängor och gemensamt förråd

De centralt placerade garagen, totalt 59 st, ägs av samfälligheten men disponeras av respektive husägare. Det gäller dock inte det gemensamma förrådet och undercentralen för fjärrvärme, dessa ägs av och underhålles av samtliga 84 husägare. Kostnader för underhåll t ex målning av garagen delas enligt stadgarna lika mellan de 59 husägare som disponerar dem. Garagen är försäkrade genom samfällighetens försäkring, men ingår även i husägarnas villaförsäkring.
Samfällighetens anläggningar har inget taxeringsvärde, alla anläggningar ingår som en del i de enskilda fastigheternas taxeringsvärde.

### Utomhusbelysning

Ett trettiotal stolparmaturer och belysning i soprummen utgör utomhusbelysningen i området. På samma mätare går också el till garagelängorna och till kabel-TV-anläggningen. Kostnaden för elenergin till garagelängorna uppskattas och delas jämnt mellan de 59 hus som har garage. Elledningarna till garagelängorna är ganska klent dimensionerade och tåler inte några större belastningar i form av motorvärmare och dylikt

### Soprum

Sophantering sker centralt i fyra soprum ett på varje gata. Källsortering faller på den enskilde husägaren enligt instruktioner från Lunds renhållningsverk och läggs i därför avsedda kärl i soprummet.

På Lunds renhållningsverks anläggning kan ni göra er av med grovsopor, trädgårdsavfall, kemikalier o.s.v. som inte får läggas i något av kärlen i samfällighetens soprum.

På Lunds renhållningsverk finns papperspåsar avsedda till komposterbart matavfall att hämta.

### Ledningar och brunnar

Samfälligheten äger alla kallvatten, avlopps- och spillvattenledningar med tillhörande brunnar inom området. Räkningarna på förbrukat vatten och avlopp kommer från Lunds kommun, eller egentligen från Lunds Energi som sköter utdebiteringen på uppdrag av kommunen. Av den anledningen finns avgifter för vatten och avlopp på elräkningen.
Egentligen finns det ingen uttalad gräns mellan samfälligheten och den enskilde husägaren när det gäller avlopps- och spillvattenledningarna. Det är rimligt att anta att husägaren ansvarar för avloppet fram till den rensbrunn som finns strax utanför huset, och samfälligheten för resten. Om ni inte ser den här brunnen kan det bero på att locket hamnat så djupt att det döljs av jord eller plattor.I varje tomtgräns finns en liten fyrkantig brunn som inrymmer en avstängningsventil förkallvattenservisen till huset. En blå skylt med avståndsmarkeringar på husväggen talar om var brunnen är belägen. Om ni inte hittar den, beror det sannolikt på att ni (eller tidigare ägaren) dolt den under jorden eller under en mur eller ett staket. Se till att ni vet var den finns, och gräv fram den om ni inte hittar den!

Många av husen har dräneringsbrunnar för dagvatten inne på tomten. Grus och löv har en
förmåga att leta sig ner i brunnarna och orsaka stopp. Skopa för tömning av brunnarna finns i samfällighetens förråd.

Styrelsen har hyfsade ritningar på alla ledningar inom samfälligheten. Om ni är tveksam, be att få titta på dem innan ni gräver djupt på tomten eller bygger till huset.

### Kabel TV

Stenålderns samfällighetsförening anslöt sig redan 1985 som en av de första i Lund till Televerkets kabel-TV-nät (numera ComHem). Samfälligheten överlät därmed också ansvaret för hela distributionen inom området. Det finns möjlighet att utöka utbudet med ett antal betal-TV-kanaler, både analoga och digitala, men det är en affär mellan den enskilde husägaren och ComHem. ComHem har tel 0771-550000. Du kan också få information på [www.comhem.se](http://www.comhem.se "ComHem") eller via text-TV kan på ComHem:s "Kanal 9".

FELANMÄLAN görs direkt till ComHem tel. 020-970087. Det är bra om ni först kontrollerar med någon eller några grannar innan ni gör felanmälan, det kan vara fel på TV:n.

### Fjärrvärme, kulvertar och undercentral

Från början ägde samfälligheten hela fjärrvärmeanläggningen, dvs undercentral, kulvertsystem och värmemängdsmätarna inne i husen, men 1990 överläts alltihop till Lunds Energi.
