---
author: stenaldern.com
category:
  - styrelsen-informerar
date: "2022-11-25T12:18:36+00:00"
guid: http://www.stenaldern.com/?p=1270
title: Otillåten elanvändning i radgaragen
url: /otillaten-elanvandning-i-radgaragen/

---
Hej!  
Efter många positiva nyheter i samfälligheten under hösten kommer här dessvärre en lite  
tråkigare. Samfällighetsföreningen har ett elabonnemang för garagen och gårdsbelysningen.  
Under en period nu har det noterats ett antal tillfällen, främst kvälls/nattetid, där  
elanvändningen har gått över vår normala användning. Ökningen är ca 2,2 kWh/h de  
aktuella tillfällena, se bild nedan.  
Eluttagen i garagen är till för kortare användning, tex att dammsuga bilen.  
Längre användning, tex laddning av bil eller liknande, som medför hög effekt i ett uttag  
under en längre tid (mer än 15 min) är inte tillåten och direkt olämpligt. Detta togs bland  
annat upp på informationsmötet om laddpunkter den 16 november.  
Längre användning av eluttagen medför en brandfara eftersom elledningarna  
och uttagen i garagen inte är gjorda för det. Det kan alltså orsaka en elbrand. En  
brand i någon av garagelängorna kan få stora konsekvenser.  
Samfällighetens försäkring gäller inte vid en sådan brandorsak varvid ett skadeståndsanspråk  
kan uppkomma på individen som förorsakat branden.  
Dessutom innebär det en kostnad för samfälligheten, en kostnad som då drabbar alla här. I dessa tider är ju dessutom inte elpriserna obetydliga.  
Vi kommer att fortsätta följa upp elanvändningen löpande framöver.  
Vänligen upphör med den aktivitet som orsakar den höga elförbrukningen.

Styrelsen  
Stenålderns samfällighet

[/wp-content/uploads/2022/11/Otillaten-elanvandning.pdf](/wp-content/uploads/2022/11/Otillaten-elanvandning.pdf)
